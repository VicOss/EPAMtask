
Ой у вишневому саду
Там соловейко щебетав.
Додому я просилася,
А він мене все не пускав.
Милий ти мій, прошу тебе.
Зоря зійшла, пусти мене.
Проснеться матінка моя,
Буде питать, де була я.

А ти їй дай такий отвіт
Яка чудова майська ніч
Весна іде, красу несе
А тій красі радіє все
Весна іде, красу несе
А тій красі радіє все
Доню моя, не в тому річ
Де ти гуляла цілу ніч
Чому розплетена коса
А на очах бринить сльоза?
Чому розплетена коса
А на очах бринить сльоза?
Коса моя розплетена
Її подруга розплела
А на очах бринить сльоза
Бо з милим розлучилась я
А на очах бринить сльоза
Бо з милим розлучилась я
Мамо моя, ти вже стара
А я щаслива й молода
Я жити хочу, я люблю!
Мамо, не лай дочку свою
Я жити хочу, я люблю!
Мамо, не лай дочку свою
